(1)香港交通歌：今朝塞到依家　把幾火想爆炸踩油抽筋掃波牙　恰眼訓就梗聽瓜香港交通最丟架　一講起都怕怕今朝搵到依家　通街捐窿窿罅罅終於吼倒個METER　一試又係橫咖啦香港車位夠羞家　想搵位一早要霸無謂住鬼氣　交通差多多說話有理　冇理抄　發告票　理得佢　最多公價(2)醫生頌：世界上有幾百樣人　祗發覺醫生一個無論我點肚餓　無論我點折墮　終歸要醫好痛楚世界上有幾百萬人　祗發信醫生一個成日替我檢驗　成日替我搞掂　一朝到晚維護我你對多多講　根本當唱歌　佢照顧你今生今世　你見佢多　收錢更多世界上有幾百樣人　祗發覺醫生一個 能為我出力　能令我瓜直　始終永遠陪伴我(3)點解要擺酒：點解要擺酒　亂咁錢冇理由　人人為飲一杯酒　累到夫妻一世憂點解要擺酒　恨我幫濕個頭　求人度水搵幫手　月尾薪金起勢扣杯酒共渡患難　通檯走做阿茂　實係日後我與妳做到獅子咁口點解要擺酒　望見張單報晒仇　難為自己一雙手　預算開支點會夠(4)拍拖安全歌：天黑出街有排慌　拖友專興四圍蕩一味疏肝　見賊佬梗生　打鈴記住兩頭望雖則公園有人者　看得幾看佢又暈浪血影刀光　冇命仔真冤枉　拖友切勿四圍蕩咪魯莽學人亂撞　遇著爛鬼盞剝清光摑兩摑跟手綁幾綁　兇夾狠　隨時條命喪乖女喜歡曬月光　家長擔心到傻戇劫匪兇悍　嘆治安真不當　警方掃蕩靠謀望
