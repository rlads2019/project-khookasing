黃子華(RAP) ：喂喂喂，世界好簡單，但係人類好複雜。係咁㗎啦，好出奇啊？搵食唧，犯法呀，我想㗎？古巨基(唱)：神救贖人世 靠笑穴能誘惑人笑 要夠絕人生有什麼 好喜悅子華說 子華說黃子華(RAP) ：喇各位我哋唔係唔負責嘅人，為咗爸爸媽媽短短一剎那嘅快樂，我哋負責咗幾十年喇，真係橋到船頭自然直啊？定係船到橋頭變林夕啊？拉拉鏈又一日，唔拉拉鏈又一日，無人搵你做野你咪當自己係偉大嘅藝術囉，生勾勾嘅時候係唔會得到應有嘅尊重，我恭喜你，你仲偉大過偉大嘅藝術家，死咗都無人尊重啊！不過輸少當贏啦，係輸淨少少都當係贏。哎呀！若要人不知，唔好咁低B。古巨基(唱)：要笑到低脂這世界 被人笑 令人笑 是頭等善事醜不醜 要自知 當作表演趣劇夠睿智黃子華(RAP) ：我好鐘意返工啊！你話唔係鬼上身點講得出啊？真係做隻貓，做隻狗，做隻出位的馬仔。老闆，點解我可以做得咁差？其實我可以做得差啲㗎，出俾你果份唔係糧，係賠償，雖然話一千幾百，猶如垃圾，富貴於我如浮雲，但係浮雲於我如命根，我地滿身傷痕，身無分文，之但係Buffet不妨食過份，出貓豈容你太高分啊？哎喲返工緊係睇鐘，今日最希望係聽日打風，搵食唧，犯法呀，我想㗎？古巨基(唱)：神救贖人世 靠笑穴能誘惑人笑 要夠絕棟篤笑大家 的死穴回水要自嘲 花心血 人類若 那麼易笑不必我賣笑玩幽默去拯救這眾生將苦水 飲到喜悅子華說 子華說黃子華(RAP) ：喂喂喂，你仲唱？失戀唱情歌，即係漏煤氣閂窗。愛情呢家嘢，你預左唔OK，你就OK。你唔中意我？我憎你！你中意我？我唔信你。問世間情為何物，情侶裝係唔怕核突。初戀之前，小龍女只需要靚，靚就唔洗扮啊，扮就唔謊靚啊。個時真係膚淺啊嘛，喇依加個人成熟咗就知道啊原來身材都好重要啊，一個頂級嘅紅顏，係會帶嚟頂唔順嘅麻煩。化妝變做喬裝，呢啲就叫做公關！古巨基(唱)：關公最慘 好孤單 好正經 不愛玩 沒情愛愁煩AB餐 揀正餐 揀野餐 至少有條件 鬥煩黃子華(RAP) ：愛情同股票一樣，未入之前會不停咁升。一但到手，就會掉頭咁走，你仲夠膽擺酒？唔怕嘥咗條魚，嘥咗隻雞，同嘥埋隻狗？你愛嘅，你得唔到，你唔愛嘅，你甩唔到。男人對愛情最緊要嘅係新鮮，但係女人最緊張就係保鮮。「你從來都無愛過我」，「你對我已經唔係好似以前咁」唉，夜半訴心聲，何需太高清，一句到尾，一句到尾，一句到尾，愛，講是沒有用的，做啦。古巨基(唱)：神救贖人世 靠笑穴能誘惑人笑 要夠絕棟篤笑大家 的死穴回水要自嘲 花心血人類若 那麼易笑不必我賣笑玩幽默去拯救這眾生將苦水 飲到喜悅子華說 子華說
