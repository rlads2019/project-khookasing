林：CHERRY！乜你今朝又咁遲系咪又等唔到巴士？定話要睇牙醫？點解你頭髮好似鬈咗啲？塊面就紅卜卜系咪搽咗胭脂？十足十好似那個荻野目洋子！點解你可以搽到啲手指全部紅橙黃綠青藍紫？又點解帶住咁多古靈精怪嘅戒指？系咪十八歲未夠就已經成咗婚事？系咪以為咁樣做就會突出啲？你咪成日掛住搵羅曼史最怕就識咗出面個啲壞嘅男孩子你講句LOVE YOU BABY BABY你就會有BB到你做錯咗事你就會恨遲女孩子要矜持學下禮義廉恥乖乖地勤力啲咁至得人鍾意！(這一串日子，青春有一串心事)你有野要話我知！(這一串日子，必需要相信老師)你要照我嘅意思！蔡： 你淨系識得當我系小孩子其實我並唔系你唸得咁無知返學唧日子要搏命考試生命除此簡直白過白紙你就對我講莫負少年時從來無去瞭解我嘅心思你咪以為我想學小說故事日夜追尋浪漫搵白馬王子只系有個Boy Friend會開心啲嗜 可以聽我講下我嘅心事我地生長系呢個大城市變好定變壞根本無定義一切都系由大人嚟話曬事嘅其實你地都會奸險同自私書本話努力就有好日子喔世界系咪咁理想我都好懷疑(這一串日子 可壓抑我心事)你咪當我系三文治！(這一串日子 不可以一切告知)我有我嘅意思！林： 我既然做得你嘅老師就要看管你嘅言行舉止但系我都明白成長嘅日子面對千種引誘實在好難支持蔡：我都知你嘅責任無法停止要顧住校長又要對住同事要顧住老婆又要顧住兒子日日團團轉好似地球儀林：我細個那陣時都好百厭無知但系日子一過好快就成為歷史蔡：大人都可以玩得好放肆嘎唱嚇卡啦OK可以落嚇D林：呢啲咁唧玩意系絕對唔益智蔡：不如今日放假我地再傾耐啲呀林：我請完鋸扒以後就你要乖啲蔡：你落唔落後啲呀 宜家興食壽司呀(這一個日子 開解了一切心事 大家都開心啲)(這一個日子 找到了心裡拍子)(這一個日子 開解了一切心事 大家都開心啲)(這一個日子 找到了心裡拍子)
