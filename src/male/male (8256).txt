童年就八歲，多歡趣，見到狗仔起勢追，爺爺話我最興嗲幾句，買包花生卜卜脆，跳飛機，街邊玩水，爺爺重教我講呢一句，有酒應該今朝醉。行年十八歲，懶風趣，有名高級徒置區，求其係派對仆倒去，見到烏都請佢，咪個謙虛，幾大充有水，連隨問佢幾多歲，有酒應該今朝醉。 行年廿八歲，金翡翠，鬢影衣香拖靚女，同埋趙阿翠，雙雙對，結果卒之娶佢，以為歲晚煎堆，點知著聲跟老許，無謂問過去，盞心碎，有酒應該今朝醉。行年六十八歲，腰骨都脆，阿風濕中氣衰，人地窒兩句，濕濕碎，我都聲吞佢，嘆雙蒸，打牌抽水，回頭望過去，始終句，有酒應該今朝醉。
