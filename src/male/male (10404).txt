六嬸，三太公，大眾開枱啦面似蓮蓉，又放工，打餐懵，圍埋砌幾圈論呀論英雄，誰是大英雄。(大英雄)落手三隻東，度到啱三叫二五六筒，(食呀)截正糊，真陰功，騰騰震嬲到面呀面都紅。上下家，搏曬懵，依牙鬆槓斬眉斬眼打籠通，係咁鬆，正衰公，難為氹仔會浸呀浸蛟龍。亂咁爭，真勢兇，學到足關帝座鎮華容，恨滿胸，裹蒸粽，嗡嗡貢好似大呀大燈籠。 大相公，小相公，遇老千章法亂曬大龍，食詐餬，包出沖，氹氹轉好似大呀大灰熊。執左位，起過風，移燈換櫈洗手食煙熨櫃桶，轉下運，確唔同，連隨喫幾舖我露呀露歡容。混一色，碰七筒，一簡白板發財做眼槓紅中，六八筒，叫卡窿，原來咁橋佢係呀係七筒。掘尾籠，起勢攻，大四喜揸曬南北西東，做牌，講天聰，頻頻滿餬我做呀做英雄，時勢做英雄。(大英雄) 
