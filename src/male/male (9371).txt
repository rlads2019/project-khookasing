冇人呢會諗我哋會分開架原因?　我唔介意講第二十八次嘅係嗰日睇完戲　係講一對夫婦死咗原本上天堂嘅老公　點都要落地獄搵返佢老婆行出戲院　佢就問：「如果佢係地獄　我會唔會一樣唔理咁多去搵佢?」當時我只係望實佢　唔識答結果佢緊係好唔開心啦第二日喇　我哋平時一樣一齊返工　食lunch　然後佢又等埋我放工 但係我好驚呀　因為啲感覺已經唔同晒喇到第四日　我終於都同佢講：「我哋要分手呀」佢好似有咗絕症咁聽我講落去我話：「嗰日你咪問我會唔會落地獄搵你嘅?於是我問：「我哋已經日日一齊對住喇　如果係要落地獄　點會係你去啫」然後我就知　我哋根本唔係喺一齊」做咩呀?　唔明呀?唔緊要　你同佢　仲有好多人都唔明 
