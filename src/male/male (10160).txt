以前喺學校　睇住你打波　我哋好近後尾你同屋企人要去澳洲喇　我哋又好遠到我幫阿Ben寄結婚咭比你　收到你嘅e-mail　我又覺得近返喇你返咗嚟觀禮　我哋見面模糊到只係講咗聲Hi我哋簡直係兩個世界咁遠成班人送你機嗰日呢　我揸緊車你同佢哋講返我讀書嗰陣時又瘦又土喎我發現　我對你原來係咁近架一次巧合　四個人一齊嚟Sydney度假兼探你 點知玩到第四日　你先話聽日要過去Melbourne讀書呀就係嗰一秒　我竟然唔捨得你要去咁遠朝頭早六點　你要去機場外面開始落雪　我終於忍唔住講：「比我同你一齊去呀」你傻咗唔識答嘅樣　令我猶豫但係我知今次如果唔講　我呢一世都唔會再提喇飛返嚟香港　帶住你比我嘅頸巾我先明兜轉咗咁多年　飛過半個地球咁遠都只係要我儲夠能量去同你講：「我愛你」 
