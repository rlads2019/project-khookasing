(Rap)屯門阿飛老豆一早俾人做低　舉目無親屋企得番個盲眼阿婆讀書唔多十o靚歲輟學做廚房　終極願望自己開間大排檔　娶個靚老婆但係廚房佬身水又身汗　邊有做大佬咁過癮　咁風光反正都係老牛　分別係切雞定劈友　終於有日　揀左第二願望　轉行(I'll Fly Away)我話過我唔會一世俾人睇死(想翻身演一齣好戲)腳踏實地拉利幾時先得起(I'll Fly Away)盡地一鋪反正條爛命值錢唔過三毫四 (始終一天可找到轉機)(Rap)小倩係大陸o黎到香港呢個拜金樂園　出身蘭州體操團而家變左賣肉求存凌空一字馬日練又夜練　今時今日總算有用武之處佢揀旺角大床 o黎代替奧運彈床狹窄o既樓梯無數次上上落落　上上落落　再上上落落　幾時至可以衣錦還鄉(I'll Fly Away)有人話職業係無分貴賤 (想翻身演一齣好戲)但點解剩得我俾人指指點點(I'll Fly Away)唔係D 男人要發洩邊有我做得咁cheap (始終一天可找到轉機) (Rap)有日阿飛搭上蘭州小倩　同病相憐從此打得火熱徹夜　纏綿小倩小倩愛上不良少年唔收佢錢不特止兼送埋個BB 阿飛誓神劈願　照顧兩母子決定搵多意一次快錢從此洗心革面　但係佢估唔到BB未見就俾人　搞掂未婚媽媽終於生BB 舉目無親確又真係生不逢時心大心細應該捱生捱死揍大阿B 定係一走了之製造多一個孤兒望見蘇哈佢鼻涕連連　同個死鬼老豆實在有幾分相似血肉相連終於抱走BB 理得橫風橫雨山崩地裂戰火連天但如果有阿媽抱住　蘇哈都會笑　蘇哈開始學行路一步兩步三步　爬起身又跌倒人生仲有好o既路　你條命生命生得唔好　老豆正一短命種但你有日終會成功因為你有個失敗之母　金銀滿屋當然係好咪攪攪震我都好滿足　只要咪行我呢條路　臭甕唔係一定出臭草你唔係臭草　千祈唔好　臭甕唔係一定出臭草你唔係臭草　千祈唔好　千祈唔好　千祈唔好(I'll Fly Away)有人話命運係無得選擇 (想翻身演一齣好戲)定抑或條路由自己去揀(I'll Fly Away)又或者做牛做馬做兵做賊都係咁艱難 (始終一天可找到轉機 I'll Fly Away)
