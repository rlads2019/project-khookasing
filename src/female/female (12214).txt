3暮叩鐘偈[口白]願此鐘聲超法界 鐵圍幽暗悉皆聞聞塵清淨證圓通 一切眾生成正覺洪鐘初叩 寶偈高吟 上徹天堂 下通地府(叩鐘)上祝諸佛菩薩光照乾坤 下資法界眾生同歸一乘(叩鐘)三界四生之內各免輪迴 九幽十類之中悉離苦海(叩鐘)五風十雨免遭饑饉之年 南畝東郊俱瞻堯舜之日(叩鐘)干戈永息 甲馬休征 陣敗傷亡 俱生淨土(叩鐘)飛禽走獸 羅網不逢 浪子孤商 早還鄉井(叩鐘)無邊世界 地久天長 遠近檀那 增延福壽(叩鐘)三門鎮靖 佛法常興 土地龍神 安僧護法(叩鐘)父母師長 六親眷屬 歷代先亡 同登彼岸(叩鐘)南無清淨法身毗盧遮那佛(叩鐘)南無圓滿報身盧舍那佛(叩鐘)南無千百億化身釋迦牟尼佛(叩鐘)南無當來下生彌勒尊佛(叩鐘)南無極樂世界阿彌陀佛(叩鐘)南無清涼山金色界大智文殊師利菩薩(叩鐘)南無峨眉山銀色界大行普賢願王菩薩(叩鐘)南無普陀山琉璃界大悲觀世音菩薩(叩鐘)南無九華山幽冥界大願地藏王菩薩(叩鐘)南無大乘妙法蓮華經 南無法華會上佛菩薩 (一字一叩鐘)
