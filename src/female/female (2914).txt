觀自在菩薩行深般若波羅蜜多時照見五蘊皆空渡一切苦厄舍利子　色不異空　空不異色色即是空　空即是色受想行識　亦復如是舍利子　是諸法空相不生不滅　不垢不凈　不增不減是故空中無色　無受想行識無眼耳鼻舌身意無色聲香味觸法無眼界　乃至無意識界無無明　亦無無明盡 乃至無老死　亦無老死盡無苦集滅道　無智亦無得以無所得故菩提薩埵　依般若波羅蜜多故心無掛礙無掛礙故　無有恐怖遠離顛倒夢想　究竟涅槃三世諸佛　依般若波羅蜜多故得阿耨多羅三藐三菩提故知般若波羅蜜多是大神咒　是大明咒是無上咒　是無等等咒能除一切苦　真實不虛故說般若波羅蜜多咒　即說咒曰揭諦揭諦　波羅揭諦波羅僧揭諦　菩提娑婆訶
