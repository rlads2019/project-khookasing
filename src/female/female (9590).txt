正月算來春酒香　家家戶戶門聯紅紅男綠女滿街巷　迎新正心輕鬆只有雪梅心沉重　犧牲青春好花欉為君立誓不嫁尪　甘願來守節一世人二月算來陳神雷　山前山後草青翠好命有尪伴相隨　賞風景心花開講起雪梅上克虧　每日怨嘆流珠淚一片純情全枉費　無緣份甲君來做堆三月算來是清明　人人掃墓上山頂雪梅抱子到墓前　墓桌上排三牲見景又來想舊情　傷心目屎流沒停郎君那通即僥倖　害著阮孤單過一生四月算來春天後　無寒無熱風透透雪梅心肝亂抄抄　想郎君情意厚目屎已經不願流　一心望子會出頭較苦也要來等候　甘願來拖磨到年老五月算來扒龍船　河邊人馬亂紛紛雪梅有子無郎君　對誰人來議論當做註定的命運　迫阮空過好青春一生伴子守家門　忍耐著滿腹的苦悶六月算來是半年　農村收冬喜沖天只有雪梅暗傷悲　又寂寞又空虛坐在床前想彼時　暗中唱著斷腸詩希望子兒會成器　表明著對君的情義 七月算來日頭燒　看見後庭樹落葉雪梅堅心像鐵石　守清節無動搖日日思君開聲叫　夜夜夢中看會著名聲第一愛保惜　不願給閒人來恥笑八月算來是中秋　人人賞月心清幽雪梅目屎條目睭　怨舊恨嘆心愁站在窗前對月娘　誠心誠意來懇求千辛萬苦願接受　給子兒將來有成就九月算來是重陽　拜祭亡夫情意重一拜想起君面容　心又酸斷肝腸這世甲君命相沖　恨天怨地啥路用雪梅對君來參詳　望後世會通結成雙十月算來秋風寒　為子補衫穿針線窗外鴻雁雙做伴　引起人心空彈鴛鴦已經來拆散　不願擱來嘆孤單看子一年一年大　怎拖磨心也真快活十一月算來是冬節　手來搓圓心怨嗟自嘆孤單子又細　目屎又滴落地對子句句講訓話　勸伊認真來讀冊管伊透風落霜雪　有立志成功無問題十二月算來過年關　柴空米盡心焦煩遵守婦道心沒亂　冷寒餓也甘願雪梅心內有打算　教子做人要正端為非做歹萬人怨　做好事名聲萬世傳
