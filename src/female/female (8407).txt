做人的媳婦著知道理　晚晚去睏著早早起又擱煩惱天未光　又擱煩惱鴨無卵煩惱小姑要嫁無嫁妝　煩惱小叔要娶無眠床做人的媳婦著知道理　晚晚去睏著早早起起來梳頭抹粉點胭脂　入大廳拭桌椅踏入灶腳洗碗箸　踏入繡房繡針織 做人的媳婦擱真艱苦　五更早起人嫌晚燒水洗面人嫌熱　白米煮飯人擱嫌黑　氣著剃頭作尼姑若是娶到彼囉不孝媳婦　早早著去睏　晚晚擱不起床透早若是甲伊叫起來　著面仔臭臭頭鬃又擱背在肩胛頭　腳屐又擱拖塊腳蹟後著吱吱咕咕吱吱咕咕起來　罵大家官是老柴頭
